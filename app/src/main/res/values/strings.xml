<resources>
    <string name="app_name">Paruyr Sevak</string>
    <!-- TODO: Remove or change this placeholder text -->
    <string name="hello_blank_fragment">Hello blank fragment</string>
    <string name="Paruyr1">Մենք քիչ ենք‚ սակայն մեզ հայ են ասում։
Մենք մեզ ո՛չ ոքից չենք գերադասում:
Պարզապես մենք էլ պիտի ընդունենք‚
Որ մե՛նք‚ միայն մե՜նք Արարատ ունենք‚
Եվ որ այստեղ է՝ բարձրիկ Սևանում‚
Երկինքը իր ճիշտ պատճենը հանում:
Պարզապես Դավիթն այստեղ է կռվել:
Պարզապես Նարեկն այստեղ է գրվել:
Պարզապես գիտենք ժայռից վանք կերտել‚
Քարից շինել ձուկ‚ և թռչուն՝ կավից‚
Ուսուցմա՛ն համար և աշակերտե՜լ
Գեղեցկի՛ն‚
Բարո՛ւն‚
Վսեմի՛ն‚
Լավի՜ն...
Մենք քիչ ենք‚ սակայն մեզ հայ են ասում:
Մենք մեզ ոչ մեկից չենք գերադասում
Պարզապես մեր բախտն ուրիշ է եղել‚-
Պարզապես շատ ենք մենք արյուն հեղել.
Պարզապես մենք մեր դարավոր կյանքում‚
Երբ եղել ենք շատ
Ու եղել կանգուն‚
Դարձյա՛լ չենք ճնշել մեկ ուրիշ ազգի‚
Ո՛չ ոք չի տուժել զարկից մեր բազկի։
Եթե գերել ենք՝
Լոկ մեր գրքերով.
Եթե տիրել ենք՝
Լոկ մեր ձիրքերով...
Պարզապես մահն էր մեզ սիրահարվել‚
Իսկ մենք ինքնակամ նրան չենք տրվել։
Ու երբ ճարահատ մեր հողն ենք թողել՝
Ո՜ւր էլ որ հասել‚ որտեղ էլ եղել‚
Ջանացել ենք մենք ամենքի՛ համար.
Շինել ենք կամուրջ‚
Կապել ենք կամար‚
Ամե՜ն տեղ հերկել‚
Հասցրել բերքեր‚
Ամենքի՜ն տվել մի՛տք‚ առա՛ծ‚ երգե՛ր՝
Պաշտպանել նրանց հոգևոր ցրտից‚-
Ամե՜ն տեղ թողել մեր աչքից՝ ցոլանք‚
Մեր հոգուց՝ մասունք‚
Եվ նշխար՝ սրտից...
Մենք քիչ ենք‚ այո՛‚ բայց կոչվում ենք հայ -

Գիտենք դեռ չանցած վերքերից տնքալ‚

Բայց նոր խնդությամբ ցնծալ ու հրճվել.

Գիտենք թշնամու կողը մխրճվել

Ու բարեկամին դառնալ աջակից.

Դուրս գալ մեզ արված բարության տակից՝

Մեկի փոխարեն տասն հատուցելով...

Հօգուտ արդարի և արեգակի

Գիտենք քվեարկել մեր կյանքով նաև...

Բայց թե կամենան մեզ բռնի վառել՝

Մենք գիտենք մխա՛լ - և կրա՜կ մարել.

Իսկ եթե պետք է խավարը ցրել՝

Գիտենք մոխրանալ որպես վառ կերոն.

Եվ գիտենք նաև մեզ կրքոտ սիրել‚

Բայց ուրիշներին մի՜շտ էլ հարգելով...



Մենք մեզ ոչ մեկից չենք գերադասում‚

Բայց մեզ էլ գիտենք -

Մեզ հա՜յ են ասում։

Եվ ինչո՞ւ պիտի չհպարտանանք...

Կա՛նք: Պիտի լինե՛նք: Ու դեռ - շատանա՜նք:

</string>
    <string name="Paruyr2">Մարդ կա ՝ ելել է շալակն աշխարհի,
     Մարդ կա՝ աշխարհն է շալակած տանում...
     Դու, որ սխալվել, սակայն չես ստել,
     Կորցրել ես հաճախ, բայց նորից գտել.
     Դու, որ սայթաքել ու վայր ես ընկել,
     Ընկել ես, սակայն երբեք չես ծնկել,
     Այլ մագլցել ես կատարից-կատար,
     Ելել ես անվերջ, բարձրացել ես վեր՝
     Քո ահեղ դարից առնելով թևեր...
     Ելել ես, որ ողջ աշխարհը տեսնես,
     Որ անօրինակ քո դարը տեսնես,
     Բոլոր կերպերով դու նրան զգաս,
     Շահածով խնդաս, կորուստը սգաս...
     Ելել ես իբրև նրա մունետիկ,
     Որ նրա հեռուն զգաս քեզ մոտիկ,
     Որ ճշմարտության ափերը տեսնես
     Ծպտըված ստի խաբելը տեսնես,
     Որ չվախենաս, որ չվարանես՝
     Անարդարության դեմքը խարանես...
     Ահա, թե ինչու դու այսքան տարի,
     Դու, որ հարազատ ծնունդն ես դարի,
     Քայլում ես անդուլ, առաջ ընթանում,
     Քայլում ես այպես ծանր ու վիթխարի,
     Ասես աշխարհն ես շալակած տանում...

     Մարդ կա՝ աշխարհն է շալակած տանում,
     Մարդ կա՝ ելել է շալակն աշխարհի...

     Նա, ով ելել է շալակն աշխարհի,
     Աշխարհում երբեք թաց տեղ չի քնում,
     Գիտի, թե ու՛մ հետ և ու՛ր է գնում,
     Ու՛մ մեռելին է անարցունք լալիս,
     Ու՛մ խոսքի վրա ստից ծիծաղում,
     Ու՛մ հետ դինջ նստած նարդի է խաղում,
     Հարկ եղած դեպքում և տանուլ տալիս...
     Վերից է նայում ցածրում կանգնածին,
     Չի նայում երբեք ներքև ընկածին.
     Վերև կանգնածի աղջկան, որդուն,
     Սիրուհուն անգամ ու քարտուղարին
     Ո՜նց է քսմսվում ու շողոքորթում...
     Որտեղ մի պատառ չաղ ու յուղալի՝
     Կանգնած է այնտեղ նա երկյուղալի.
     Հեշտ զրպարտում է՝ երբ տեղն է գալիս,
     Նույն հեշտությամբ էլ իր մեղքն է լալիս...
     Ամե՜ն ինչից շատ, ամե՜ն ինչից վեր,
     Հարազատ մորից ու որդուց ավել,
     Աշխարհում նա իր աշխարհն է սիրում...

     Սու՛տ է: Նա այնտեղ իր շահն է սիրում:

     Ամե՜ն ինչից շատ, ամե՜ն ինչից վեր,
     Նա պատմության մեջ իր դարն է սիրում...

     Սու՛տ է: Նա դարի ավարն է սիրում:

     Ամե՜ն ինչից շատ, ամե՜ն ինչից վեր,
     Մեր կյանքն է սիրում, մեր նորն է սիրում...

     Սու՛տ է: Նա միայն իր փորն է սիրում:

     Ամե՜ն ինչից շատ, ամե՜ն ինչից վեր,
     Գաղափարական իր հորն է սիրում...

     Սու՛տ է: Ո՛չ հորը, ո՛չ մորն է սիրում,
     Թանկ չէ ո՛չ որդին, և ո՛չ էլ թոռը:

     Ամե՜ն ինչից շատ, ամե՜ն ինչից վեր,
     Սիրում է կյանքում նա իր... աթոռը:
     Աթոռն է սիրում
     Ու նրան տիրում.
     Ցանկացած գնով ելնում է նա վեր,
     Փորձում է թռչել նա առանց թևեր,
     Անվերջ սողալով առաջ է գնում,
     Գնում է այսպես... և տարեց-տարի
     Ելնում է այսպես... շալակն աշխարհի:

     Մարդ կա՝ աշխարհն է շալակած տանում,
     Մարդ կա՝ ելել է շալակն աշխարհի...

</string>
 <string name="Paruyr3">Ես մտածում եմ.
Կանցնի մի շաբաթ,
Ու ես վերըստին կտեսնեմ նրան,
Ում հանդիպեցի առաջի՜ն անգամ,
Եվ մի-երկու բառ փոխանակեցինք`
Չծանոթացած:

Կտեսնեմ նրան
Ու կասեմ «դու»-ով.

-Թույլ տուր տամ մի հարց,
Բայց շատ եմ խնդրում,
Որ դա չհաշվես բնավ հաճո խոսք:
Անցել է ահա ուղիղ մի շաբաթ,
Եվ ողջ մի շաբաթ ժպտացել ես ինձ,
Անվե՜րջ-անդադա՜ր ժպտացել:
Ինչո՞ւ:

Եվ ի պատասխան ի՛նչ էլ իմանամ,
Ի՜նչ էլ ինձ ասես`
Ես գոհ կմնամ,
Իսկ եթե շիկնես`
Առավե՛լ ևըս:
Իսկ եթե շիկնես`
Կշարունակեմ.
-Երկու փոսիկը,
Որ կա երեսիդ,
Ամբողջ մի շաբաթ լեցուն է եղել
Հմայքի ծովո՜վ:
Ես նո՛ր հասկացա,
Թե ոնց է լինում,
Որ հողագընդի կլոր կողերից
Ծովերը երբեք չեն թափվում ներքև,
Ու չեն դատարկվում այն փոսիկները,
Որ մենք կոչում ենք ծովերի հատակ…

Եվ ի պատասխան ի՛նչ էլ իմանամ,
Ի՜նչ էլ որ ասես`
Ես գոհ կմնամ:
Միայն… միայն թե դու չնկատես,
Որ հանկարծ ես քեզ`
Անծանոթուհուդ,
Դիմել եմ «դու»-ով:

Թե չնկատես`
Ես այնժամ կասեմ.
-Դե՜, անո՛ւնդ ասա…

</string>
 <string name="Paruyr4">Ասում են, թե միանգամից կյանքում ոչի՜նչ չի կատարվում.
Միանգամից ո՛չ մի կարպետ և ո՛չ մի գորգ չի պատըռվում,
Միանգամից բերդ չի շինվում ու չի քանդվում միանգամից,
Միանգամից ձյուն չի գալիս և չի փչում անգամ քամին:

Մի՛րգ չի հասնում միանգամից, ո՜ւր մնաց թե՝ խելոքանան,
Զո՛ւյգ չեն կազմում միանգամից, ո՜ւր մնաց թե՝ երեքանան:
Միանգամից չեն կշտանում և չեն զգում ջրի կարիք,
Ո՛չ այսօրն է անցյալ դառնում, ո՛չ էլ վաղն է դառնում գալիք:

Այս ամենը ճիշտ է, հարկա՛վ,
Հենց այսպես է, ինչպես որ կա:
Սակայն եթե իմ կյանքի մեջ գեթ հարցնեին մի՛ անգամ ինձ,
Թե ես ի՞նչ եմ գերադասում,
Ի՞նչ եմ ուզում
Ու երազում,
Ես կասեի.
-Ինչ լինում է՝ թող որ լինի միանգամի՜ց…

</string>
 <string name="Paruyr5">Ուշացե՞լ եմ: Թո՛ղ որ այդպես, թո՜ղ որ, անգի՛ն,
Անծանոթ եմ աղջըկական քո նազանքին.

Անտեղյակ եմ, թե ինչպես ես դու ժպտացել,
Տասնըվեցըդ երբ որ նոր է դեռ լրացել:

Թո՛ղ որ ես չեմ ստացողը քո առաջին
Աղջըկական ո՛չ համբույրի, այլ լոկ պաչի՜.

Որ չգիտեմ, թե ինչպես ես դու կարոտել,
Երբ որ քսան-քսանհինգն ես թողել ետև:

Թո՛ղ որ, անգի՜ն, հանդիպել եմ ես քեզ այնժամ,
Երբ դու արդեն անկարող ես ապրել բաժան.

Քո անցյալից, անցած կյանքից, որ առանց ինձ
Դու ապրել ես կա՛մ այլոց հետ, կա՛մ առանձին:

Թո՛ղ որ այդպես,- ուշացել եմ թող գարունից,
Բայց ավելի քիչ չի թովում աշունը ինձ:

Ինչո՞վ է լավ արշալույսը մայրամուտից,
Աշնան հասմիկն ինչո՞վ է վատ գարնան պուտից:

Չէ՜, ավելի՛ն. երբ աշխարհում օրն է մարում,
Ծաղիկները շատ ավելի սուր են բուրում…

</string>
 <string name="Paruyr6">Դու այնքան չքնաղ, այնքան սիրուն ես,
Այնպես գերում ես, այնպես կախարդում.
Դու խայտանք բերող մատաղ գարուն ես,
Որ ամեն ինչ է իր ճամփին հարթում:

Չգիտեմ՝ իրոք դո՞ւ ես գեղեցիկ,
Թե սիրո համար լավ է և վատը,
Ինչպես որ սուրբ էր հին եկեղեցի՞ն:
Թե՞ սուրբ է եղել միայն հավատը…

</string>
 <string name="Paruyr7">Լավագույն ժպիտ ասվածը , անշուշտ,
Փակ աչքերովն է:

Իսկ լավագույնը երազանքների`
Բաց աչքերովը:

Լավագույն երգը
Բաց պատուհանից – հեռվից լսածն է:

Լավագույն խոսքը
Լռության խորքում լռին ասածն է:

Լավագույն ազգը այն է, երևի ,
Որ չի կամանեում հսկա կայսրություն:

Լավագույն հավատն այն է, որ երբեք
Չի դառնում կրոն:

Լավագույն դիմակն այն է, անակասկած,
Որ կոչվում է դեմք:

Լավագույն դերը`
Վատ խաղացվածը:

Լավագույն սերը `
Կիսա~տ թողածը:

Լավագույն տանջված ու տառապածը
Վարդն է:

Լավագույն կապիկն աշխարհում
Մարդն է երևի:

Լավագույն մարդն էլ
Ներեցեք... ես եմ...

</string>
</resources>